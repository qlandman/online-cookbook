---
title: Bobotie
category: Oven
description: Zuid-Afrikaanse ovenschotel
image: bobotie.jpg
size: 4 persons
time: 50 minutes
---

* `2 sneetjes `witbrood
* `250 ml` melk
* `30 ml` olijfolie
* `1` ui (gesnipperd)
* `1 teen` knoflook (geperst)
* `4 tl `kerriepoeder
* `3 tl` kurkuma
* `1 kg` gehakt
* `2 tl` zout
* `1 tl` zwarte peper
* `2 el` citroensap
* `1 el` azijn
* `2 el` abrikozenjam
* `6 el` mango chutney 
* `60g` rozijnen
* `4` eieren 
* `3` laurierbladeren
* `2 el` bloem
* `1 tl` juspoeder (rund)
* `500 ml` water
* `1 el` worcestersaus

---

> Laat de sneetjes brood in een schaaltje melk weken. Verhit de helft van de olijfolie in een grote pan en fruit hierin de ui en je teen knoflook. Giet de overige olijfolie erbij en voeg kerriepoeder en 2,5 tl kurkuma (0,5 tl heb je later nodig) toe. Roer goed door en voeg dan het gehakt toe. Rul het gehakt tot het gaar is, blijf constant roeren in de pan.


---

> Draai het vuur laag en voeg zout, peper, citroensap, azijn, abrikozenjam, chutney en rozijnen toe. Roer goed door elkaar. Knijp het brood een beetje uit zodat het niet te vochtig is, bewaar de melk. Verkruimel het tussen je vingers en meng het door het gehaktmengsel.

---

> Klop één ei los en giet bij het gehaktmengsel, roer wederom goed door. Haal de pan van het vuur en giet het gehaktmengsel in een ovenschaal van ongeveer 20×30 cm. Schep 2 eetlepels van het mengsel terug in de pan, dit heb je nodig voor een ragout. Verdeel de rest van het mengsel gelijkmatig over de bodem.

---

> Voeg aan de overgebleven melk de 3 eieren en de rest van de kurkuma toe, klop door elkaar. Giet het mengsel over het gehakt. Plaats de laurierbladeren in de bobotie. 

--- 

> Bak de bobotie in ongeveer 30 minuten op 180° C (boven- en onderwarmte) tot het mengsel gestold is.

--- 

> Terwijl de bobotie in de oven staat, maak je er een soort saus/ragout bij. Voeg bloem en juspoeder toe aan de pan met het overgebleven gehaktmengsel. Zet het vuur hoog en voeg het water beetje bij beetje toe en blijf roeren tot het begint in te dikken. Eenmaal ingedikt voeg je de worcestersaus toe, naar smaak kun je eventueel meer of minder toevoegen.

